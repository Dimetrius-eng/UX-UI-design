# Лабораторна робота №1
## Дисципліна: Основи UX/UI дизайну
## Тема: “Аналіз UX/UI дизайну предметів та інтерфейсів у повсякденному житті”
### Виконав: студент групи РПЗ-33, Руденко Дмитро
---
### Мета роботи:   
<span>1. Закріпити розуміння різниці між UX та UI дизайном.</span>  
<span>2. Навчитися аналізувати інтерфейси реальних об’єктів та цифрових продуктів.</span>  
<span>3. Розвинути критичне мислення щодо ефективності та зручності дизайну.</span>

### Матеріальне забезпечення занять:  
<span>1. Персональний комп'ютер, смартфон, доступ до мережі Інтернет, папір та ручка (або графічний редактор)</span>  
<span>2. Будь-який побутовий прилад (для аналізу)

### Завдання для попередньої підготовки.

**<span>1. Розглянути матеріали лекції №1:</span>**
<div align="justify"> 
<blockquote>
  
1.1. [UI/UX Explained In 8 Minutes](https://youtu.be/ODpB9-MCa5s?si=bYFRXoR9JFN4lk2O)<br>
1.2. [Урок 1 Основи UI UX Що таке UI UX Design](https://youtu.be/1JM1INKTWvk?si=y_GxEqmbQKAr1HEX)

</blockquote>
  
**<span>2. Зробіть короткий словник (5-7 термінів) базових понять англ. мовою.</span>**

_Словник базових понять англ. мовою_

| № | Слово | Пояснення |
| :--- | :--- | :--- |
| 1 | **User Interface (UI)** | Інтерфейс користувача, зовнішній вигляд (кнопки, кольори, текст та розташування елементів) | 
| 2 | **User Experience (UX)** | Досвід користувача, зручність та відчуття від використання) | 
| 3 | **Wireframing** | Створення каркасів, схематичне планування структури | 
| 4 | **Visual Design** | Візуальний дизайн, оформлення | 
| 5 | **Information Architecture** | Інформаційна архітектура, логічна структура даних | 
| 6 | **Usability Testing** | Тестування зручності використання | 

**<span>3. Дайте відповіді на наступні питання:</span>**

<blockquote>
   
**3.1. Дайте визначення поняттю "Інтерфейс".**

**Інтерфейс** - це набір інструментів взаємодії двох систем. З англійської interface означає «між обличчями».

**3.2. Розшифруйте абревіатури UI та UX.**

**User Interface (UI)** - інтерфейс користувача. Це робота над графічною складовою інтерфейсу.  
**User Experience (UX)** - досвід користувача. Це створення структури сайту, забезпечуючи її логічність, послідовність, комфортність у використанні. 

**3.3. Назвіть три основні види інтерфейсів, згадані в лекції (CLI, GUI, NUI/Voice/Gesture).**

**Command Line Interface (CLI)** - інтерфейс командного рядка, характерний для складніших систем, де присутній мінімалізм (чорний екран, білий текст, потрібно знати команди напам'ять).  
**Graphical User Interface (GUI)** - графічний інтерфейс, тут з'явилися візуальні об'єкти (вікна, іконки, курсор).  
**Natural User Interface (NUI)** - натуральний інтерфейс, імітує природню взаємодію користувача з об'єктом (сенсорні екрани (Touch), голосові помічники (Siri, Alexa)  та VR/AR).

***3.4. *Чим відрізняється робота UI-дизайнера від UX-дизайнера при розробці вебсайту?***

Завдання **UI-дизайнера** полягає у створенні гарної та зручної візуальної структури сайту. Тобто він повинен правильно розташувати всі елементи на сайті, поєднати між собою їх таким чином, щоб користувачу було зручно користуватися сайтом. В обов'язки UI-дизайнера можуть входити створення анімацій, ілюстрацій, кнопок, меню, шрифтів, слайдерів, фотографій, перемикачів, тобто всіх елементів, що знаходяться на сайті. Головне завдання - допомогти користувачу легко та швидко зрозуміти, як користуватися продуктом. Натомість завдання **UX-дизайнера** полягає у створенні інформаційної архітектури сторінки, проєктування взаємодії користувача та всіх активних елементів на сайті, а також створення скетчів, вайрфреймів та прототипів. 

***3.5. *Наведіть приклад "поганого дизайну" з повсякденного життя (коли річ гарна, але незручна).***

Прикладом може слугувати сайт певного магазину. Ззовні він може виявитись гарним та візуально зрозумілим, але при покупці товару користувач не отримує лист з підтвердженням покупки, що ставить людину в незручне становище. В цьому випадку проблема виникла через погано продуманий UX дизайн.

***3.6. *Поясніть принцип "Form follows function" (Форма слідує за функцією) своїми словами.***

Зовнішній вигляд будь-якого об'єкта (форма) - чи то стільця, чи то вебсайту - має залежати від того, яку роботу цей об'єкт виконує (функція). Дизайн не має існувати заради самого дизайну, кожен візуальний елемент повинен мати практичне призначення. Тобто спочатку - користь, потім - краса.

***3.7. **Як, на вашу думку, поганий UX впливає на технічну частину розробки ПЗ (наприклад, на навантаження на техпідтримку або кількість помилок у базі даних)?***

Поганий UX безпосередньо шкодить технічній стабільності проєкту. Незрозумілі форми призводять до введення хаотичних даних, що засмічує базу та ускладнює аналітику, а відсутність реакції інтерфейсу провокує користувачів на багаторазові натискання, що створює пікове навантаження на сервер і дублює транзакції. Зрештою, це перевантажує техпідтримку та розробників, які змушені витрачати час на розслідування "хибних помилок", коли система працює справно, але користувач просто не зрозумів логіку інтерфейсу.

***3.8. **Чи може існувати UX без UI? (Згадайте голосові помічники або датчики руху). Аргументуйте.***

Так, UX може існувати без UI, оскільки UI — це лише те, що ми бачимо на екрані (кнопки, кольори), тоді як UX — це те, що ми відчуваємо під час взаємодії та наскільки вона є ефективною. Яскравим прикладом є голосові помічники (Siri, Alexa) або датчики руху в автоматичних дверях.  Там відсутній графічний інтерфейс (екран, меню), але користувач все одно має змогу взаємодіяти — якщо двері відчинилися вчасно або асистент зрозумів команду, ми відчуваємо зручність (позитивний UX), а якщо ні — розчарування, що доводить незалежність досвіду від наявності візуальної оболонки.

</blockquote>

## Хід роботи

### Практичне завдання №1. "Реверс-інжиніринг" побутового приладу

**Об'єкт аналізу:** мікрохвильова піч із сенсорною панеллю (сучасний тип).

![Схематичне зображення панелі керування мікрохвильовки](https://tweakers.net/i/uWRj8gXKwLPrFS4KP2QNole2gn8=/i/2004341890.jpeg)

| Складова | Опис елементів (Що ви бачите/відчуваєте?) | Яку проблему це вирішує? (Інженерна/Користувацька мета) |
| :--- | :--- | :--- |
| **UI (Вигляд)** | Кнопка «Старт / +30 сек» є найбільшою на панелі та часто виділена кольором або білим контуром | Візуальна ієрархія. Користувач миттєво знаходить головну кнопку для найчастішої дії, не вчитуючись у написи |
| **UI (Матеріал)** | Панель керування вкрита суцільним склом або гладким пластиком (сенсорні кнопки замість механічних) | Гігієна та довговічність. На кухні руки часто жирні/мокрі. Гладку поверхню легко мити, бруд не забивається у щілини кнопок |
| **UX (Логіка)** | При натисканні кнопки «Старт» піч автоматично додає 30 секунд і починає роботу без додаткового підтвердження | Економія часу (Rule of Least Effort). Усуває зайві кроки (Вибір часу -> Підтвердження -> Старт) для найпростішого сценарію використання |
| **UX (Розташування)** | Дисплей таймера знаходиться у найвищій точці панелі керування | Видимість. Коли користувач натискає кнопки налаштувань, які зазвичай нижче, його рука не перекриває огляд часу на екрані. |
| **UX (Зворотний зв'язок)** | Гучний звуковий сигнал після завершення роботи, який повторюється щохвилини, якщо дверцята не відкрити | Нагадування (Memory Aid). Користувач може бути в іншій кімнаті й забути про розігріту їжу, система нагадує про завершення процесу. |

### Практичне завдання №2. *Аналіз "Невидимого інтерфейсу" та Афордансу (фізичний світ)

**Об'єкт аналізу:** слюсарний молоток (з гумовою ручкою).

**<span>1. UI (User Interface) — зовнішній вигляд та матеріали.</span>**  

<span>- **Матеріал.** Бойок (голова) виготовлена із загартованої сталі. Виглядає надійно, холодна на дотик, асоціюється з силою. Ручка зроблена з фібергласу або дерева, вкрита гумою або рельєфним пластиком.</span>

<span>- **Фактура.** Гладкий та твердий метал. Ручка шорстка, прогумована, часто з насічками. Це забезпечує зчеплення, щоб інструмент не вислизнув зі спітнілої долоні.</span>

<span>- **Колір.** Часто використовують яскраві кольори для ручки (жовтий, помаранчевий, червоний) у поєднанні з чорним. Це навігаційний елемент, оскільки яскравий інструмент легше знайти в траві, на будівельному майданчику або в ящику з іншими речами.</span>

<span>- **Зносостійкість.** Висока. Метал витримує удари, гума стійка до тертя, але з часом може "облазити" від поту та мастил.</span>

**<span>2. UX (User Experience) — досвід використання та ергономіка</span>**

<span>- **Афорданс.** Форма предмета чітко диктує сценарій використання. Одна частина (ручка) довга і тонка — вона спонукає до обхвату її долонею. Інша частина (голова) — масивна, тупа і пласка. Вона "кричить" про те, що нею треба бити. Якби ручка була гладкою, як метал, користувач інтуїтивно не розумів би, де "безпечна зона" для тримання, і молоток міг би вилетіти.</span>

<span>- **Розподіл ваги (Баланс).** Центр ваги зміщений максимально до голови молотка, а не до ручки. Це використовує фізику важеля. Користувачу не треба докладати надзусиль зап'ястям — вага сама "падає" на цвях, створюючи максимальну кінетичну енергію удару. Легка ручка слугує лише важелем для розгону. Якщо змінити форму ручки на квадратну, це був би приклад поганого UX, де форма ігнорує фізіологію людини. По перше, з'являться больові відчуття, оскільки при сильному ударі виникає віддача. Гострі кути квадратної ручки впивалися б у м'які тканини долоні, створюючи точки надвисокого тиску. По друге, виникали б почервоніння, мозолі та травми. По третє, відбулася б втрата контролю. Квадратну ручку важче прокрутити в руці для мікро-коригування кута удару. Людська долоня при стисканні утворює овал/коло, тому квадратна форма суперечить анатомії.</span>

### Практичне завдання №3. *Аналіз "Невидимого інтерфейсу" та Афордансу (Цифровий світ) 

**1. Аналіз мобільного додатку Telegram**

**UI (Інтерфейс користувача)**

<span>- **Кольори.** Використовується стримана палітра. Основний колір — блакитний (фірмовий колір бренду), який акцентує увагу на активних елементах (кнопки "Надіслати", непрочитані чати). Фон чатів за замовчуванням — світлий патерн або темний (в нічному режимі), що забезпечує високий контраст для читання тексту.</span>

<span>- **Розташування кнопок.** Класичне для мобільних додатків. Ключові зони навігації знаходяться в боковому меню (Android) або в нижній частині екрану (iOS, і з недавнього часу в Android), що відповідає "зоні великого пальця". Кнопка запису голосового повідомлення розташована праворуч знизу — це зручно для правшів, але може бути проблемою для лівшів.

<span>- **Шрифти.** Використовуються системні шрифти (San Francisco для iOS, Roboto для Android). Це вдале рішення, оскільки вони звичні для ока користувача, чудово читаються і підтримують усі накреслення (жирний, курсив).

**UX (Досвід користувача)**

<span>- **Логіка навігації.** Лінійна та інтуїтивна. Список чатів -> Конкретний чат. Дуже вдале рішення з папками для чатів — це дозволяє користувачу самому структурувати інформаційний потік.</span>

<span>- **Сценарії використання:**

- Швидка відповідь: реалізована через свайп вліво по повідомленню. Це геніальний UX-патерн, який економить час (не треба затискати повідомлення і шукати кнопку "Відповісти" в меню).
- Збережене: Чат "Saved Messages" виступає як хмарне сховище. Це перетворило месенджер на нотатник.
- Швидкість: Telegram відомий своєю швидкістю (оптимізований протокол MTProto). Додаток кешує дані, тому інтерфейс завантажується миттєво навіть при слабкому інтернеті.

**2. Приклад поганого афордансу (Google Docs)**

![Приклад поганого афордансу (Google Docs)](GoogleDocs.jpg)

У багатьох сучасних веб-формах реєстрації виникають порушення принципу зрозумілості (наприклад, старі версії форм Google або деякі лендінги в стилі Flat Design).

**Елемент:** текстове поле введення (Input field) у стилі "Mystery Meat Navigation" (навігація-загадка).   
**Опис помилки:** на скріншоті ми бачимо поле для введення тексту, яке виглядає просто як заголовок, користувач не знає, що на нього можна клікати.

Це поганий афорданс, бо маємо відсутність меж, в наслідок чого класичне поле введення має вигляд прямокутника. Користувач звик, що якщо це прямокутне поле, то в нього можна щось написати. Коли ми бачимо лише заголовок, наш мозок не одразу зчитує це як інтерактивний елемент. Це можна виправити, додавши легкий фон (сірий прямокутник), олівець зверху або чіткі межі (border), щоб елемент візуально "запрошував" до взаємодії.

### Практичне завдання №4. **Проєктування інтерфейсу майбутнього

**Назва технології:** "Guardian Sight" (AR-система для саперів та рятувальників)

Це система доповненої реальності, інтегрована в захисний шолом, що дозволяє працювати з небезпечними об'єктами, коли руки повністю зайняті інструментами, а голосові команди неможливі через шум або необхідність тиші.

<span>**1. Спосіб введення (Input)</span>**

Оскільки руки сапера зайняті щупом або кусачками, а будь-який зайвий рух тілом може активувати детонатор, система використовує комбінацію Eye-Tracking (відстеження погляду) та мікроміміки.  
<span>- **Фокусування (Dwell Time)**: щоб вибрати інструмент в меню, користувач затримує погляд на іконці протягом 1.5 секунди, це забезпечує захист від випадкового натискання.</span>  
<span>- **Стискання щелепи (Jaw Clench):** працює як клік мишкою або клавіша "Enter". Подвійне стискання — "Скасувати/Назад". Це непомітний рух, який не передає вібрацію на руки.</span>

**<span>2. Спосіб виведення (Output/Feedback)</span>**

Система надає зворотний зв'язок, не відволікаючи від об'єкта роботи.
<span>- **Візуальний (HUD на візорі)**: проєкція контурів об'єктів поверх реальності (наприклад, тепловізійний контур міни під землею або схема проводу).</span>  
<span>- **Аудіальний (Bone Conduction)**: звук передається через кісткову провідність черепа. Це дозволяє чути команди штабу навіть у захисних навушниках, не перекриваючи звуки навколишнього середовища (наприклад, клацання механізму).</span>  
<span>- **Тактильний (Haptic Wristband)**: браслети на зап'ястях вібрують, якщо рука сапера починає тремтіти або відхиляється від безпечної траєкторії (система стабілізації).</span>

**<span>3. UI складова (Естетика та Вигляд)</span>**

Це приклад "Safety-Critical UI". Тут немає місця красі заради краси.

<span>- **Стиль:** "Вайрфрейм" (Wireframe) — лише тонкі контурні лінії, щоб не перекривати огляд реального світу.</span>  
<span>- **Кольори:** висококонтрастна палітра.</span>  
<span>- **Зелений:** безпечна зона / сканування завершено.</span>  
<span>- **Червоний:** зона ураження / небезпека.</span>   
<span>- **Бурштиновий:** активний елемент інтерфейсу.</span>  
<span>- **Типографіка:** моноширинні шрифти без засічок (як у терміналах), великого кеглю, щоб цифри (таймер, відстань) зчитувалися миттєво периферійним зором.</span>

**<span>4. UX сценарій (Задача: Ідентифікація типу проводу)</span>**

**Задача:** саперу потрібно дізнатися, куди веде червоний провід у складному механізмі, не торкаючись його руками, щоб вирішити, чи можна його різати.

**Порівняння:** 

<blockquote>

- **Смартфон:** треба дістати телефон, зняти рукавицю (або мати спеціальну), увімкнути камеру, зробити фото, надіслати експерту або гуглити схему. Це займає 60-90 секунд. Ризик дуже високий (втрата концентрації, зайві рухи).

- **Guardian Sight:**   
<span>- Cапер просто дивиться на провід. Система розпізнає об'єкт.</span>  
<span>- Cапер затримує погляд на проводі. Інтерфейс підсвічує провід яскравим неоновим контуром і віртуально "продовжує" його, показуючи на візорі, що він з'єднаний з батареєю  (тобто можна безпечно різати) чи з детонатором.</span>    
<span>- Cапер стискає зуби, щоб зафіксувати схему і зберегти її у звіт. Займає 3-5 секунд. Ризик мінімальний (руки нерухомі, погляд не відривається від цілі).</span>

</blockquote>

### Контрольні запитання

**1. Що спільного між графічним дизайном плаката та інтерфейсом програми?**

Спільною є мета, яка полягає в комунікації. В обох випадках використовуються візуальна ієрархія, композиція, кольори та типографіка, щоб керувати увагою людини й вказувати, що є головним, а що другорядним.

**2. Чому інженери ПЗ повинні розуміти основи дизайну?**

Тому що код, який технічно працює, але є незручним, вважається неякісним продуктом. Розуміння UX допомагає уникати зайвої роботи з переписування інтерфейсу та зменшує кількість "багів", які насправді є просто помилками користувачів через незрозумілий дизайн.

**3. Наведіть приклад предмета з добре продуманим UX.**

Дверна ручка. Її форма та конструкція інтуїтивно підказують (афорданс), що треба робити — тягнути (скоба) чи натискати (пластина/нажимна ручка), а матеріал і висота враховують анатомію руки.

***4. *Ви розробляєте програму для заводу, де робітники працюють у товстих рукавицях. Які обмеження це накладає на UI та UX (розмір кнопок, тип екрану, жести)?***

<span>- **Розмір кнопок:** вони мають бути величезними з великими відступами, щоб уникнути хибних натискань.</span>  
<span>- **Тип екрану:** резистивний (реагує на силу натискання), оскільки ємнісний не працює через товсту тканину.</span>  
<span>- **Жести:** повна відмова від складних жестів (свайп, щипок/зум) на користь простих одиночних кліків.</span>

***5. *Проаналізуйте інтерфейс командного рядка (CLI). У чому його поганий UX для новачка, і в чому чудовий UX для адміністратора?***

В поганому UX для новачка відсутні візуальні підказки (афорданси), є необхідність заучувати команди напам'ять, а також високий поріг входження.
Чудовий UX для профі забезпечує максимальну швидкість роботи, точність команд та можливість автоматизації рутинних дій через скрипти.

***6. *Що таке "інтуїтивно зрозумілий інтерфейс"?***

Це інтерфейс, який відповідає ментальній моделі користувача. Людина розуміє, як ним користуватися, спираючись на свій попередній досвід та звички, без необхідності читати інструкцію.

****7. **Уявіть ситуацію: користувачі постійно помиляються при вводі дати народження на сайті. Як це виправити засобами UI (візуал), а як — засобами UX (логіка)?****

Засобами UI можна розбити поле на три окремі блоки з чіткими підписами "День", "Місяць", "Рік" або додати іконку календаря.
Засобами UX налаштувати маску вводу (автоматичне додавання крапок/слешів), валідацію (заборона вводу 32-го дня) та блокування майбутніх дат.

****8. **Як зміна контексту використання впливає на UX? (Порівняйте використання навігатора в телефоні, коли ви сидите на дивані, і коли ви їдете за кермом на швидкості 100 км/год).****

Контекст кардинально змінює пріоритети. На дивані користувач має час і увагу, тому інтерфейс може бути насиченим (фото, відгуки, дрібний текст). За кермом (100 км/год) когнітивне навантаження критичне. Інтерфейс має бути максимально спрощеним (величезні контрастні стрілки, голосові команди та відсутність дрібних деталей), щоб не відволікати від дороги.

## Conclusions

&nbsp;&nbsp;&nbsp;In this practical work, I explored the fundamental principles of UI (User Interface) and UX (User Experience) design. I learned that while UI focuses on the visual aspects (colors, layout, typography), UX is responsible for the logic, convenience, and overall feel of the interaction.  
&nbsp;&nbsp;&nbsp;Through the analysis of everyday objects, such as a microwave and a hammer, I understood the "Form follows function" principle. I realized that good design is not just about aesthetics but about how the object’s shape dictates its usage (affordance).  
&nbsp;&nbsp;&nbsp;I also examined how context shapes design requirements. For example, an interface for a factory worker in gloves requires different solutions (larger buttons, simple gestures) compared to a standard mobile app. Finally, I identified how poor UX, such as hidden affordances, can confuse users and increase technical errors.









